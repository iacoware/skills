# Registro delle affermazioni verificabili su `plan-slices`

Ogni modifica applicata a `skills/plan-slices/SKILL.md` nasce da un difetto osservato in un piano
generato e implica una previsione: *al prossimo ciclo quel difetto non ricompare*. Questo registro
tiene le previsioni in un posto solo, perché il ciclo di eval le verifichi invece di dimenticarle.

Serve a due cose:

- **Regressioni previste.** A ogni ciclo si rileggono le righe `tiene` e si verifica che l'affermazione
  regga ancora sul piano appena generato.
- **Regressioni non previste.** Se un piano di miglioramento solleva un difetto che una riga di questo
  registro dichiarava chiuso, la riga passa a `regredita`. Non serve un secondo artefatto: è lo stesso
  indice letto al contrario.

## Come si usa

- Una riga per modifica applicata allo `SKILL.md`, aggiunta nello stesso momento della modifica.
- L'affermazione deve essere **binaria e falsificabile** su un piano generato. «Il piano è più chiaro»
  non è un'affermazione; «ogni slice `NOW` cita la frase delle fonti che la richiede» lo è.
- `Verifica` dichiara chi controlla: `validator` se il controllo è o può diventare strutturale in
  `skills/plan-slices/scripts/validate_plan.py`, `lettura` se richiede giudizio umano.
- `Stato`: `da verificare` finché non c'è un ciclo successivo alla modifica; `tiene` se l'ultimo ciclo
  l'ha confermata; `regredita` se un ciclo l'ha smentita, con la data.
- Una riga `regredita` non si cancella: si aggiunge la riga della correzione e si lasciano entrambe.
  La sequenza di regressioni sullo stesso tema è il segnale che la regola è formulata male, non che
  va riscritta ancora.

## Registro

| ID | Commit `SKILL.md` | Origine | Affermazione verificabile | Verifica | Ultimo controllo | Stato |
|---|---|---|---|---|---|---|
| R-001 | `2c89e7f` | `NOTES.md` § *Confine di scope vs identità* | Il piano colloca l'identità dopo il differenziatore **e** dichiara in `Cross-functional concerns` la giunzione unica da cui si risolve lo scope corrente. | lettura, automatizzabile in parte | — | da verificare |

## Da popolare

Le modifiche allo `SKILL.md` precedenti a questo registro non hanno una previsione scritta. I
`REVIEW` in `recipe-app/results/PLAN-*-CON-4.REVIEW.md` contengono le sezioni
`Improvements also present in the other report`, cioè esattamente i miglioramenti che sono stati
applicati: da lì si possono ricostruire le affermazioni corrispondenti e retrodatarle, verificando
commit per commit quali sono state davvero recepite. È un lavoro offline di una sessione e porterebbe
il registro a coprire l'intera storia dello skill invece che l'ultima modifica.
